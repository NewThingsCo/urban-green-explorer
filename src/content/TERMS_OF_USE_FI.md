# Käyttöehdot ja tietosuojakäytäntö

<dl itemscope itemtype="https://schema.org/Organization">
<dt class="subtitle">Rekisterinpitäjä</dt>
<dd><span itemprop="name">Forum Virium Helsinki Oy</span> (“Forum Virium Helsinki”, “FVH”)</dd>
<dd>Y-tunnus: <span itemprop="taxID">2170029-2</span></dd>
<dd itemprop="address">Osoite: <span itemprop="streetAddress">Unioninkatu 24, 6. krs.</span>, <span itemprop="postalCode">00130</span> <span itemprop="addressLocality">Helsinki</span>, <span itemprop="country">Suomi</span></dd>
<dd>Sähköposti: <a href="mailto:info@forumvirium.fi" itemprop="email">info@forumvirium.fi</a></dd>
</dl>

<dl itemscope itemtype="https://schema.org/Organization">
<dt class="subtitle">Käsittelijä</dt>
<dd><span itemprop="name">New Things Company Oy</span> (“New Things Co”, “NTC”)</dd>
<dd>Y-tunnus: <span itemprop="taxID">2806288-7</span></dd>
<dd itemprop="address">Osoite: <span itemprop="streetAddress">Lönnrotinkatu 20, 5th floor</span>, <span itemprop="postalCode">00120</span> <span itemprop="addressLocality">Helsinki</span>, <span itemprop="country">Suomi</span></dd>
<dd>Sähköposti: <a href="mailto:info@newthings.co" itemprop="email">info@newthings.co</a></dd>
<dd>Puh.<a href="tel:+358503267292" itemprop="telephone">+358 50 326 7292</a></dd>
</dl>

## Urban Green Explorer -verkkopalvelun käyttöehdot

Nämä ovat Urban Green Explorer -verkkopalvelun (myöhemmin “UGE”, “verkkopalvelu” tai “palvelu”) käyttöehdot, joita sovelletaan sinun ja Forum Virium Helsingin (myöhemmin: “FVH”) ja New Things Co:n (myöhemmin: “NTC”) välillä käyttäessäsi tätä verkkopalvelua.

FVH tai NTC voivat milloin tahansa ilman erillistä ilmoitusta muuttaa näitä käyttöehtoja ja muita tähän palveluun sisältyviä tietoja. Tätä palvelua koskevien tietojen ei luvata tai taata olevan oikeita, ajantasaisia tai täydellisiä, ja tämä sivusto saattaa sisältää virheitä. FVH ja NTC eivät ota vastuuta (ja nimenomaisesti kiistävät vastuun) tämän palvelun päivittämisestä tietojen pitämiseksi ajan tasalla, julkaistujen tietojen oikeellisuuden tai täydellisyyden varmistamiseksi.

Aitoutta, muuttumattomuutta ja ajantasaisuutta ei voida taata kaikissa tilanteissa. FVH ja NTC eivät ota vastuuta mistään haitoista, jotka ovat saattaneet aiheutua vierailusta UGE-palvelussa mainituissa kohteissa, tai verkkopalvelussa esiintyviltä lokaatioilta löytyvän materiaalin käyttämisestä.

### Tekijänoikeudet

Kaikki palveluun liittyvät immateriaalioikeudet (esimerkiksi tekijänoikeudet, tavaramerkit ja domain-nimet) kuuluvat FVH:lle, teoksen laatijalle, tai sen yhteistyötahoille. Mitään verkkosivujen tietoa ei saa esittää, monistaa, kopioida, siirtää, toimittaa edelleen, tallentaa, muuttaa, levittää, julkaista, käyttää uudelleen, lisensoida, myydä tai käyttää muulla tavalla kaupallisiin tarkoituksiin ilman tekijänoikeuden FVH:n tai sen yhteistyötahon ennalta antamaa kirjallista suostumusta. Sovellus sisältää avoimen lähdekoodin ohjelmistoja, joihin liittyviä lisenssiehtoja noudatetaan.

### Lomakkeet, asiointi ja suojaus

Sovelluksen info-sivulla on vapaaehtoinen palautelomake, jolla kerätään palautetta sovelluksen käytöstä, virheilmoituksia ja ideoita käyttökokemuksen parantamiseksi. Yhteys sivustoon on aina SSL-suojattu. Suojauksen tarkoituksena on estää muita näkemästä sivulla käsiteltyjä tietoja.

### Luottamukselliset tiedot

#### Palautelomake

Palvelun Info-sivulla on vapaaehtoinen palautelomake, jolla kerätään palautetta verkkopalvelun käytöstä, virheilmoituksia sekä ideoita käyttökokemuksen parantamiseksi. Voit sisällyttää palautteeseen halutessasi nimesi ja sähköpostiosoitteesi. Tietojen luovuttaminen on vapaaehtoista, ja nämä lomakkeen kentät ovat valinnaisia. Netlify tallentaa palautelomakkeessa olevien täytettyjen kenttien sisällön lisäksi palautteen antajan IP-osoitteen sekä selainversion. Palautteet käsittelee ensisijaisesti NTC. Huomaathan, että NTC:lle sovelluksen kautta lähetettyä tietoa voidaan välittää FVH:lle, ellei palauteviestissä toisin mainita.

Lähettämällä mitä tahansa tietoa tai materiaalia sovelluksen palautelomakkeen kautta annat FVH:lle ja NTC:lle rajoittamattoman, peruuttamattoman luvan kopioida, toisintaa, julkaista uudelleen, viedä, lähettää, jaella, näyttää julkisesti, esittää, muokata, luoda johdannaisteoksia ja muutoin vapaasti näitä materiaaleja tai tietoja. Hyväksyt myös, että FVH ja NTC voivat vapaasti käyttää mihin tahansa tarkoitukseen ideoita, käsitteitä, tietotaitoa tai tekniikoita, jotka lähetät palautelomakkeella. Palautelomakkeella lähettämiäsi henkilökohtaisia tunnistetietoja käsitellään tietosuojakäytäntömme mukaisesti. Noudatamme EU:n yleistä tietosuoja-asetusta, joka koskee yksityishenkilöiden tietosuojaa ja yksityisyyttä Euroopan unionissa. Noudatamme myös kaikkea sovellettavaksi tulevaa EU- ja paikallislainsäädäntöä.

#### Kohdetiedot

UGE:n yksittäisten kohdesivujen tehtävänä on määrittää nykyinen sijaintisi ja mitata etäisyytesi kohteen sijaintiin. Ollessasi tarpeeksi lähellä voit painaa kirjautumispainiketta avataksesi lisätietoja kohdesijainnista.

Käyttäjänä voit kieltäytyä antamasta verkkopalvelulle sijaintiasi ja ottaa kirjautumispainikkeen käyttöön oletusarvoisesti. Valinta säilyy koko istunnon ajan, mutta voit myöhemmin ottaa sijainnin uudelleen käyttöön selaimesi asetuksista niin halutessasi. Kussakin erillisessä kohteessa vastaanotettuja sijaintitietoja ei jaeta tai tallenneta muualle kuin palvelun muistiin etäisyyden mittausprosessin ajaksi.

Karttanäkymä sisältää myös paikannuskuvakkeen, joka kysyy nykyistä sijaintiasi voidakseen paikantaa sinut kartalla. Tämän ominaisuuden käyttö on valinnaista, ja käyttäjä voi estää sen, kun käyttäjää kehotetaan paikantamaan laite kartalla. Kartan keräämiä sijaintitietoja ei jaeta tai tallenneta minnekään palvelun ulkopuolelle muutoin kuin laitteen sijainnin näyttämiseksi kartalla reaaliajassa.

#### Netlify Analytics

Sovellus mittaa Netlify Analyticsin avulla kuinka monta käyttäjää palvelulla on. Netlify antaa FVH:lle ja NTC:lle pääsyn seuraaviin tietoihin:

- Kuinka monta yksittäistä kävijää on käynyt palvelussa;
- suosituimmat sijainnit maakohtaisesti; sekä
- suosituimmat sivut ja käytetyt tiedonsiirtomäärät.

Netlify Analytics noudattaa toiminnassaan Euroopan unionin yleistä tietosuoja-asetusta (GDPR).

### Liikesuhteet

Verkkopalvelu voi tarjota linkkejä tai viittauksia muille kuin FVH:n tai NTC:n hallinnoimille verkkosivustoille ja -palveluille. Mitkään ulkoisista verkkosivustoista tai kolmannen osapuolen resursseista, joihin saatetaan viitata, joihin sivustolta on pääsy, tai joihin on verkkopalvelussa on linkkejä eivät edusta FVH:ta tai NTC:tä, eivätkä FVH tai NTC anna minkäänlaisia takuita tai muita sitoumuksia edellä mainittuihin liittyen. Linkki muun kuin FVH:n tai NTC:n hallinnoimaan ulkopuoliseen verkkopalveluun ei tarkoita, että FVH tai NTC tukee tällaisen verkkopalvelun sisältöä tai käyttöä, tai sen omistajaa. FVH ja NTC eivät ole osapuolena tai vastuussa tapahtumista, joita saatat tehdä kolmansien osapuolten tarjoamissa palveluissa, vaikka saisit tietää tällaisista osapuolista (tai päätyisit tällaisiin palveluihin UGE-palvelusta löytämääsi linkkiä hyödyntäen) UGE-palvelusta. Vastaavasti ymmärrät ja hyväksyt, että FVH ja NTC eivät vastaa tällaisten ulkoisten sivustojen tai resurssien käytettävyydestä eivätkä kyseisillä sivustoilla tai resursseissa olevista, tai niiden välityksellä saatavista sisällöistä, palveluista, tuotteista tai muusta aineistoista.

Kun käytät muuta kuin FVH:n tai NTC:n verkkopalvelua, huomioi, että se on riippumaton molemmista yrityksistä, ja että FVH tai NTC eivät hallitse kyseisen verkkopalvelun sisältöä.

### Linkin muodostaminen tähän palveluun

Kaikkiin tähän verkkopalveluun johtaviin linkkeihin on saatava kirjallinen hyväksyntä FVH:ltä. Hyväksyntää ei kuitenkaan tarvitse hankkia, jos linkki ja sen aktivoimat sivut eivät (a) luo kehystä minkään tämän sivuston sivun ympärille tai käytä muita tekniikoita, jotka jollakin tavalla muuttavat tämän sivuston sisällön ulkoasua tai esitystapaa; (b) esitä käyttäjän ja FVH:n välistä suhdetta virheellisesti; tai (c) ole tulkittavissa siten, että käyttäjällä tai tämän sivustolla, palvelulla tai tuotteilla on FVH:n hyväksyntä tai tuki. Tähän sivustoon johtavan linkin muodostusoikeuden ehtona on lisäksi se, että käyttäjä hyväksyy FVH:n oikeuden lopettaa käyttäjän oikeus muodostaa linkki tähän sivustoon milloin tahansa oman harkintansa mukaan. Käyttäjä sitoutuu poistamaan kaikki tähän sivustoon johtavat linkit ja lopettamaan FVH:n tavaramerkkien käytön heti, kun linkin muodostusoikeus on menetetty.

### Palvelumme turvallisuus ja yksityisyyden suoja

Yhteys verkkopalveluun on aina SSL-suojattu. Suojauksen tarkoituksena on estää muita näkemästä palvelussa käsiteltyjä tietoja.

Verkkopalvelu kerää automaattisesti tiettyjä tietoja koskien vierailuasi palvelussa. Tietoja ei käsitellä tai kerätä kaupallisiin tarkoituksiin, vaan ainoastaan palvelun kehittämiseen ja sen toiminnan analysoimiseen. Niitä ei myydä tai muuten luovuteta kolmansille osapuolille palveluntarjoajan toimesta. Palvelu käsittelee seuraavia tietoja:

- Nimesi ja sähköpostiosoitteesi (mikäli palautetta antaessasi haluat luovuttaa ne)
- Sijaintitietosi (mikäli annat palvelulle luvan käsitellä sijaintitietojasi)

### Selainistunnon tiedot

Selaimen paikallista tallennustilaa (local storage) käytetään tallentamaan paikkoja, joissa olet käynyt, jotta verkkopalvelu voi näyttää lisäsisältöä kun kohde on avattu ja muistaa missä olet käynyt seuraavan kerran kun avaat sovelluksen samassa selaimessa. Käyttäjä voi poistaa tämän ominaisuuden käytöstä estämällä palvelun pääsyn selaimen paikalliseen tallennustilaan, jolloin tieto käydyistä kohteista pysyy muistissa ainoastaan selainistunnon ajan.

### Palvelimen tilastot

FVH:lla tai NTC:llä ei ole pääsyä muihin kuin palvelimen sovelluksen käyttöönottolokeihin uuden version julkaisun yhteydessä. Julkaisuprosessin lokeihin ei kirjata tietoa palvelun käyttäjistä.

### Palvelun saatavuus

FVH tai NTC eivät erikseen takaa UGE palvelun saatavuutta tai toimivuutta.
